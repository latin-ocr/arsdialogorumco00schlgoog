52

consilium dialogi indicat: a philosophorum impetu chri-
stianam doctrinam defendere vult, itaque causis e philo-
sophia petitis pugnat, neglegit christianorum doctrinas
quae ad fidem, non ad philosophiam pertinent. Iam cum
Ciceronis a libri unde magnam partem argumentorum
sumpsit in dialogo versentur, hane quoque compositionis
formam inde mutuatus esse videtur. ⁴
Minucius Felix qui primus Romanorum in dialogi
forma christianam doctrinam defendebat complures postea
imitatores habui-t. Saepissime hoc scribendi genere ,
Augustinus usus est; eodem fere tempore adversarius eius
Cassianus uiginti quattuor dialogos de vita monachorum
Ι scripsit, duobus saeculis post Gregorius quattuor dialogos
de vita et miraculis Italicorum sanctorum composuit.
Idem fere argumentum praebet dialogus Sulpicii Severi,
Augustini aequalis qui plane Ciceronis morem imitatur.
Scriptus est diegematico genere, in duos libros biduumque
distributus. Prooemio sunt tres epistolae, dialogi initium
fit a scaenae descriptione3 colloquentes perpetua oratione
utuntur, et ut Cicero in dialogo „de Oratore“ Antonium
et Crassum deinceps loquentes inducit, ut alter id quod
ab altero relictum sit exponat, Sulpicius quoque Gallo
sermonem tradit, ut cetera Martini facta enarret. initium
quoque secundi libri huius dialogi simillimum est initio
secundi libri Ciceroniani illius scripti: in utroque collo-
quentibus alii interveniunt fama sermonis arcessiti.
Restant duo dialogorum auctores, P. Annius Florus
et Macrobius Theodosius qui quaestiones ad eruditionem
pertinentes in libris suis tractabant. Prior dialogum
' „Vergilius orator an poeta“ qui inscribitur composuit

* ed. Schwartz, μάρτυρας δὲ οὐ τοὺς οἴκοι παραλήψομαι, βοηθοῖς δὲ μᾶλλον

Ἕλλησι καταχρήοομαι. τὸ μὲν γὰρ ἄγνωμον, ὅτι μηδὲ tp' ἡμῶν :repetenda
τὸ δ’ ἂν ἀποδεικυυηται θαυμαστόν ὁπόταν ὑμῖν διὰ τῶν ὑμετέρων ὅπλων ἀυτε-
psum ἀνυπόπτους παρ’ ὑμῶν τοὺς ἐλέγχους λαμβάνω.

Α..

 

